[
    {
        "id": 1,
        "title": "O’zbekiston Respublikasining Geografik Tavsifi",
        "summary": "O’zbekistonning geografiyasi, aholisi va ijtimoiy-iqtisodiy imkoniyatlari haqida bilib oling.",
        "content": [
            "O’zbekiston Respublikasining maydoni 448,9 ming km2 ga, doimiy aholisi 36,7 mln (2024) ga teng. Respublika hududi g’arbdan sharqqa 1425 km ga, shimoldan janubga esa 930 km ga cho’zilgan. O’zbekiston maydoni jihatidan dunyo davlatlari orasida 55-o’rinni egallaydi. Aholining yillik o’sishi o’rtacha 1,7% ni tashkil qiladi. O’zbekiston aholisini jins bo’yicha tahlil qilsak, 2024-yilga kelib ayollar – 49,7% ni, erkaklar – 50,3% ni tashkil qilmoqda.",
            "O’zbekiston Respublikasi besh davlat bilan chegaradosh bo’lib, bular shimol va shimoli-g’arbda Qozog’iston, sharqda Qirg’iziston, janubi-sharqda Tojikiston, janubda Afg’oniston va janubi-g’arbda Turkmaniston hisoblanadi. Chegarasining umumiy uzunligi 6221 km bo’lib, shu jumladan, Qozog’iston – 2203 km, Qirg’iziston – 1099 km, Tojikiston – 1161 km, Turkmaniston – 1621 km va Afg’oniston – 137 km ni tashkil etadi.",
            "O’zbekiston Respublikasining eng baland nuqtasi Hisor tog’ tizmasida joylashgan bo’lib, Hazrati Sulton cho’qqisidir. Uning dengiz sathidan balandligi – 4643 metrni tashkil etadi. Eng past nuqtasi esa Qizilqum cho’lidagi Mingbuloq cho’kmasi dengiz sathidan – 12 metrni tashkil etadi.",
            "O’zbekiston Respublikasi 12 viloyat, 1ta poytaxt (Toshkent shahri) va 1ta Qoraqalpog’iston Respublikasidan tashkil topgan. 12 viloyat tarkibiga Toshkent, Andijon, Namangan, Farg’ona, Sirdaryo, Jizzax, Samarqand, Buxoro, Navoiy, Qashqadaryo, Surxondaryo va Xorazm viloyatlari kiradi.",
            "O’zbekiston Respublikasi dunyo miqyosida o’ziga xos o’ringa ega. U Birlashgan Millatlar Tashkiloti (BMT)ga a’zo bo’lgan 190 dan ortiq davlatlardan biri hisoblanadi. O’zbekiston Respublikasi BMTga 1992-yil 2-mart kuni a’zo bo’lgan. O’zbekiston bir qator davlatlar bilan, xususan, Rossiya Federatsiyasi, Xitoy kabi yirik mamlakatlar bilan ham siyosiy, ham ijtimoiy-iqtisodiy sohalarda yaqin aloqalar olib boradi. Bundan tashqari u Shanxay Hamkorlik Tashkiloti (SHHT) va Mustaqil Davlatlar Hamdo’stligi (MDH) kabi xalqaro tashkilotlarning faoliyatida doimiy ishtirok etib kelmoqda.",
            "O’zbekiston hududining qulay joylashuvi unga ko’pgina sohalarda yangi imkoniyatlarni yaratib beradi. U Buyuk Ipak Yo’lida joylashgan va Markaziy Osiyo mamlakatlari uchun bog’lovchi halqa vazifasini o’taydi. Bu kabi omillar mamlakatning dunyo miqyosida har tomonlama strategik, savdo-sotiq, iqtisodiy-ijtimoiy, madaniy-ma’rifiy sohalarda rivojlanganligi va o’z o’rniga ega ekanligini belgilab beradi."
        ],
        "date": "2025-01-01",
        "source": [ 
            "Begalova, D. B. (2024). O’zbekiston Respublikasida Aholi Tabiiy Harakatining O’zgarib Borish Tendensiyalarini Statistik Baholash. Journal of New Century Innovations, 51(1), 177-181.", "https://newjournal.org/new/article/view/12890",
            "Mamajanov, M. (2019). O’zbekiston Iqtisodiy va Ijtimoiy Geografiyasi (Darslik). Cho’lpon nomidagi nashriyot-matbaa ijodiy uyi.",
            "Norqobilov, H. I., Shokirova, M. Sh., Muzaffarova, Q. M., & Qadirova, D. M. (2023). O’zbekiston Respublikasining Iqtisodiy - Geografik O’rni hamda Tabiiy Sharoitining Bahosi. International Journal of Economy and Innovation, 36, 81-85.", "https://gospodarkainnowacje.pl/index.php/issue_view_32/article/view/1504"
    ]
]
